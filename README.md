# Kasko draudimas/autoservisas (ADT: prioritetinė eilė, ilgas sveikas skaičius).

## Procesas 1.

Klientas draudžiasi mašiną kasko draudimu įmonėje, kuri turi
bendradarbiavimo sutartį su autoservisu. Tokiu atveju frančizė (minimalus
kliento sumokamas mokestis įvykus avarijai, kurį jis turi sumokėti pats) yra A
litų dydžio, iš kurių A1 atitenka servisui dėl bendradarbiavimo sutarties kaip
priedas, ir klientas laikomas VIP klientu. Tokie klientai servise turi pirmumo
teisę, ir jų mašinos yra tvarkomos pirmiausiai (jeigu reikia dirbant netgi
viršvalandžius - VIP kliento mašina turi būti pradedama tvarkyti nuo pristatymo
akimirkos nenutrūkstamai iki pat jos sutvarkymo, t.y. per vieną dieną). Už
viršvalandžius darbuotojams reikia mokėti dvigubai.

## Procesas 2.

Klientas draudžiasi paprastu kasko draudimu, kurio frančizė yra B litų (B=A-A1)
ir servisas už tai papildomų pinigų negauna, bet nereikia dirbti ir
viršvalandžių, kurie kainuoja brangiau.

## Užduotis

Pamodeliuoti, kokia verslo logika servisui naudingiausia: turėti kuo daugiau
bendradarbiavimo sutarčių, ar dirbti visai be jų. Modelio parametrai: minėti
dydžiai A, A1 ir B. Taip pat: U – serviso darbuotojo valandinė alga, K -
darbuotojų skaičius.   Kiti naudotini dydžiai: T1 - tikimybė procentais, kad
mašiną pristatys VIP klientas, T2 - tikimybė procentais, kad mašiną pristatys
paprastas klientas, TR - atsitiktinis dydis valandomis, kurio reikia vienam
darbuotojui sutvarkyti atvežtą mašiną (tarkime, jog 1<= TR <=5*K).
